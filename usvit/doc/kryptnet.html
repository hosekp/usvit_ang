<meta http-equiv='Content-Type' content='text/html; charset=UTF-8'>
<p>Tento průvodce Vám v několika krátkých kapitolách přiblíží, co Kryptnet je a jak funguje.</p>
<h3>Historie Kryptnetu:</h3>
<p>Potřeba předávat informace mezi supernaturály stejného druhu a i mezi frakcemi lze vysledovat do 13. století, kdy vznikla první větší centralizovaná upíří država. Bylo samozřejmě nutné udržet existenci supernaturálů v tajnosti, proto bylo nutné veškerou šifrovat či kryptovat (ukrýt). Šifrování pomocí důmyslných šifer bylo poměrně bezpečné, jen s sebou neslo dvě nevýhody. První byla šance na prolomení šifry, která mohla být zpočátku nízká, ale s velkým množstvím zachycené korespondence bylo šifru snadnější prolomit. A to nemluvě o tom, kdyby se třetí straně dostal do rukou šifrovací klíč. Druhou nevýhodou byla potřeba náročného šifrování a dešifrování zprávy, proto nebylo vhodné posílat urgentní zprávy. Proto se upíři, kteří byli průkopníci v posílání skrytých zpráv, soustředili na steganografii. 
</p><p>Steganografie je věda zabývají se posíláním informací takovým způsobem, aby zpráva nebyla nalezena nikým jiným než příjemcem. Zprávy takto posílané nebyly většinou šifrovány, takže šly po doručení snadno přečíst, ale byly důmyslně ukryty. Jeden z oblíbených způsobů přenosu bylo umístění zprávy do pouzdra a umístění tohoto pouzdra do břicha běžce. Otvor po vsunutí pouzdra se rychle vyléčil a na běžci nebylo žádných stop, že zprávu nese. V 16. století byl tento způsob ještě vylepšen, a to pomocí skleněné nádoby s octem, na které byla zpráva namotána. Stačil pak jeden úder do břicha a zpráva byla zničena. 
</p><p>Příchod moderní doby a s ní telegrafů a telefonů odstartoval obrodu přenášení informací i mezi supernaturály. Na zprávy posílané přes telegrafní dráty nebylo možné používat steganografické metody, proto se opět do popředí dostává kryptografie. Přesto se vyskytují tendence tvořit vlastní telegrafickou síť, kde by bylo možné posílat nešifrované zprávy. Naštěstí v té době si jistý upíří vědec jménem Antonio Weldi všiml, že upíří sluch je schopen detekovat rozmezí frekvencí o mnoho větší než ucho lidské. Proto byly zavedeny měniče, které zprávu činili neslyšitelnou pro normální lidi. Tento způsob ukrytí zprávy byl jednoduchý, i když nebyl příjemný – adresát slyšel celou zprávu v pištivých výškách. Zavádění zpětných měničů se zakázalo, neboť to mohlo znamenat bezpečnostní trhlinu, kdyby se tento měnič dostal do rukou lidí. Sotva se však měniče zabydlely, bylo nutné je zrušit, neboť počítače, nově zaváděné na telefonní ústředny, by mohly hovory znamenat. 
</p><p>Příchod internetu odstartoval novou epochu skryté komunikace. Nyní bylo možné využívat plnou sílu ať symetrických či později i asymetrických šifer. Šifrování bohužel neřešilo nově vyvstanuvší problém, a to jak zprávy zobrazovat, aby je náhodou někdo nepovolaný nepřečetl. V té chvíli byl položen základní kámen Kryptnetu na univerzitě v Lyon v kolektivu kolem profesora Vuilletta. Ten navrhl trojstupňovou ochranu dat před nepovolaným přečtením. První tvoří šifrování dat pro přenos po sítí. Druhým stupněm je ochrana vstupního bodu, ta se skládá z použití speciálního prohlížeče a speciálního vyhledávače. Třetí ochranou je maskování zobrazovaných dat do podprahových obrazů, které supernaturálové dokáží rozlišit, zatímco obyčejným lidem způsobují jen bolení hlavy. Tento koncept Kryptnetu vydržel až do dnešních dní, je však stále vylepšován, například použitím vzhledu běžně dostupných internetových prohlížečů. 
</p><h3>Použití Kryptnetu:</h3>
<p>Pro používání Kryptnetu potřebujete speciální edici internetového prohlížeče. Nyní jsou k dispozici verze Mozilla a verze Chrome (do IE nechce nikdo šahat), pro používání Kryptnetu není mezi nimi rozdíl. Proto nelze prohlížet Kryptnet z běžných internetových kaváren, kde tento prohlížeč chybí. Některé supernaturály oblíbené kavárny však tyto prohlížeče mají. 
</p><p>Pro vstup do Kryptnetu je potřeba zadat webovou adresu http://www.google.net, jenž vás sice přesměruje na regionální doménu Googlu, ale v náhodném místě na stránce se aktivuje tlačítko Kryptnet (toto tlačítko je již podprahové, takže běžně neviditelné). Nyní je konečně možné využít vyhledávač hledání na Kryptnetu či zadávat přímo webovou adresu. 
</p><p>Veškeré další prohlížení internetu je již podprahové, přes zobrazované stránky je však vložen neškodný text, případně je puštěno video, záleží na vlastním kódu stránky. Sledování podprahových obrázků může být pro prvočtenáře obtížné, proto je v prohlížeči zabudován tutoriál s prodlouženou dobou zobrazování podprahového textu. Starší verze Kryptnetu měly možnost nastavovat tuto obtížnost na živém textu, což se však ukázalo jako bezpečnostní hrozba, neboť byli nalezeni lidé, kteří tento jednodušší text byli schopni přečíst.
</p><h3>Co lze na Kryptnetu nalézt:</h3>
<p>Mezi nejběžnější použití Kryptnetu patří posílání e-mailů, což je původní funkce, pro kterou byl navržen. Hlavním e-mailovým portálem je KryptAt, jenž je skryt přímo ve vstupní stránce do Kryptnetu a je zamaskován jako Gmail.
</p><img src='logoCN.png' width='50' height='50' style='float: left;margin: 5px'/><p>Dalším stránkou, kterou by neměl nikdo minout je KryptNews (http://www.kryptnews.com). Zde se shromažďují informace o veškerém dění ve světě supernaturálů. KryptNews si zakládá na svém odstupu a nezávislosti na supernaturálských vládnoucích strukturách, proto jsou zprávy velmi objektivní. 
</p><p>Oblíbená je i diskuzní stránka KryptForum, kde lze diskutovat o různých tématech či se jen seznamovat. Na této stránce získali slávu například blogeři „Demostenes“ a „pan Locke“, nynější hybatelé internetového života na Kryptnetu.
</p><p>Kromě těchto stránek lze nalézt na Kryptnetu plno informací různých témat, jejich rozsah je však ve srovnání s obsahem lidského internetu zanedbatelný. 
</p>
