<h2>Vlkodlaci – veřejná znalost</h2><a href='doc/vlkodlaci_verejna.pdf'>Stáhnout</a>
<h3>Kým jsou</h3>
<p>Krvelačné bestie, nenasytná stvůra anebo monstrum z lesa. Takto nazývají lidé vlkodlaky od nepaměti. Prý šíří mor, ničí úrodu a unáší děti z vesnic. Pravda však je úplně jiná, neboť vlkodlaci žijí mezi námi, nemusí se ukrývat v temných zákoutích, neboť jim světlo na rozdíl od upírů nevadí. Přes den na ně však často nenarazíte, neboť holdují nočnímu životu. Vlkodlaci se můžou dožívat vyššího věku než lidé, průměrně 250 let, ovšem za předpokladu, že se budou vyhýbat bojům, neboť se nestává často, aby vlkodlak zemřel přirozeným způsobem.</p>
<h3>Odkud pocházejí</h3>
<p>Zmínky o vlkodlacích sledujeme prakticky od doby, kdy první pravěký člověk začal míchat barvy a kreslit po stěnách své jeskyně. Vyvolení severského boha Fenrira, vyslanci slovanského Valese, jež po pádu svých bohů byli uvězněni na zemi? Nebo prokletí nějaké vzteklé čarodějnice? Či je snad vyslal samotný Ďábel, aby ničili úrody ctných křesťanů? Kromě starých zmínek lze rozmach vlkodlaků zaznamenat až v 12. století ve Španělsku. Předpokládá se, že pochází z Evropy, ale existují teze, že jejich původ lze vysledovat do Afriky. Jenže, ať už pochází odkudkoliv a ať už přišli kdykoliv, nyní se vyskytují prakticky kdekoliv.</p>
<h3>Společnost</h3>
<p>O výrazné světové organizovanosti se nedá v případě vlkodlaků mluvit. Čím jsou jednotlivé smečky silnější, tím větší mají území, navzájem spolu moc nespolupracují, dokud nejsou ohroženy jejich zájmy, či životy.</p><p> Vlkodlaci následují silné a charismatické osobnosti, takzvaného Vůdce smečky. Pravou tlapou Vůdce smečky bývá zpravidla šaman, ale objevují se i výjimky. Tito dva se více méně stejnou měrou podílí na chodu smečky, na jejím postavením v teritoriu a celkové správě. Navíc existují Vlci samotáři, jak se říká vlkodlačím sólistům, ti nejsou z území smeček vyháněni, ani o nich nemají ostatní nijak zhoršené mínění, neboť ctí, že se tak rozhodli (za cenu celibátu).</p>
<h3>Vzhled</h3>
<p>Skoro tři metry chlupů, svalů a drápů, mající vždy mnohem více zubů, než je hezké. Bestie, jíž žhnou nepřátelsky oči, … jenže co pak v civilu?</p> 
<p>Upír je bledý a dobře oblečený, lovec nosí klobouk a dlouhý kabát, ale vlkodlak, vlkodlaka 
nepoznáte. Jistě jsou tu jisté náznaky. Těžké boty, řetězy, kožené bundy, divoký pohled.</p>
<p>Upír je bledý a dobře oblečený, lovec nosí klobouk a dlouhý kabát, ale vlkodlak žádné specifické znaky mít nemusí. Mají však v oblibě těžké boty, řetězy, kožené bundy, divoký pohled. Můžou vypadat jako motorkáři, punkeři, rockeři, metalisti, gotici, ale není to podmínkou, prostý normální člověk, kterého nazýváte sousedem i vaše nadřízená v perfektním kostýmku, může po nocích, ne/obrazně řečeno, výt na měsíc. Je jim úplně jedno, jak se kdo obléká, ale podle toho, jak vlkodlak vypadá drsně, se určuje, jak se k němu ostatní budou chovat. Takže o vlkodlaka v hippies oblečení nikdo ani nezavadí pohledem.</p> 