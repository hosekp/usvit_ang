<h2>Rodina – veřejné znalosti</h2><a href='doc/ridina_verejna.pdf'>Stáhnout</a>
<h3>Kým jsou</h3>
<p>Těžko říci, co je Rodina zač. Podle drtivé většiny lidí se jedná pouze o internacionální společnost podporující nezávislé vzdělávací instituce a péči o postižené, utvořené kolem charismatické osoby Edwarda Colea. Další tvrdí, že jde o obří síť snažící se monopolizovat si výše zmíněné nezávislé vzdělávání. Přičemž, své pravé záměry drží pod pokličkou za pomoci pěkně rozvětveného seznamu všemožných bezpečnostních agentur. A podle pár demagogů (či senzacechtivých žurnalistů) jde o případ nevídaně rozsáhlé konspirace, mající za cíl dostat se k moci (jak v doslovném, tak přeneseném slova smyslu).
</p>
<p>Kde je pravda? To vědí asi pouze nejvýše postavení členové Rodiny. Jisté však je, že Edward Cole podporuje, ač už přímo finančně, či jinými cestami, nezávislé vzdělávací instituce všeho druhu po celém světě a nepopírá spolupráci s některými bezpečnostními agenturami. Zároveň je osobně zakladatelem několika středisek pro osoby duševně postižené. A celosvětově podporuje práci s těmito lidmi, jejich léčení a znovu začlenění do společnosti.
</p>

<h3>Odkud pocházejí</h3>
<p>Edward Cole pochází z Velké Británie a tamtéž byla Rodina založena. Po velkém vzrůstu zájmu publicistů všelikého zrna a nechuti ze strany místních zkostnatělých lékařských autorit, se vedení Rodiny rozhodlo přesunout za větším soukromím. Nová centrála byla vystavěna ve městě Pretoria, hlavním městě Jihoafrické Republiky. Odtud Rodina nyní řídí, a koordinuje veškerou svou činnost po celém světě. Jednotliví členové (jak se navzájem označují místo slova zaměstnanec) ovšem nejsou výhradně Angličané, či Jihoafričané. Ba spíše naopak. Rodina jako celek je tvořena směskou všech možných kultur a národností, jelikož se snaží najímat lidi ze zdrojů země, kde právě pomáhá (někteří žurnalisté rádi používají výraz „operuje“). Z toho vyplývá, že si školí své vlastní budoucí, či potencionální členy. Pozoruhodné je zaměstnávání osob s postižením, či po těžkém úrazu hlavy. Jako součást jejich léčení a resocializace.
</p>

<h3>Společnost</h3>
<p>Rodina jako společnost je řízena Správní radou, jíž předsedá sám pan Cole a jeho tři zástupci. Tito čtyři také tvoří nejvyšší okruh vedení. </p>
<p>Jelikož je Rodina tvořena mnoha etniky (jak bylo zmíněno výše), musí se potýkat s mnohými překážkami. Pracovní týmy jsou téměř vždy tvořeny skupinami s předpoklady k minimu vzájemných předsudků a konfliktů rasového, či náboženského původu. Vůdčí, či specializované skupiny jsou však zpravidla tvořeny bez těchto opatření. Kompatibilita takového týmu je připisována celkovému důrazu na vysoký standard vzdělávání všech členů.
</p>
<p>Většina nováčků je najímána z řad výše zmíněných postižených. Rodina dosahuje až neuvěřitelně dobrých výsledků při práci s těmito jedinci a jejich rekonvalescenci. V 90% případů, jenž jejich odborníci prohlásí za léčitelné, dochází k téměř úplnému „vyléčení“. Pocit úplného triumfu kazí jen problém s částečnou (či plnou) ztrátou pamětí z doby postižení, či i před ním.
</p>

<h3>Vzhled</h3>
<p>Úlisný byrokrat, přednášející doktorandka, či člověk, kterého míjíte každé ráno na přechodu pro chodce a ani ho nevnímáte. Členové Rodiny nosívají tmavě modrou dobře padnoucí uniformu, ale to jen tehdy, když chtějí být poznáni, jinak se oblékají jako každý jiný. Jediné, co je odlišuje, je jejich emblém. Nosí ho jako vzor na triku, tepanou brož, či vkusný přívěsek, ale vždy tu je.
</p>
